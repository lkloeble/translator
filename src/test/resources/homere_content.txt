homereliv1lig001=>μῆνιν ἄειδε θεὰ Πηληϊάδεω Ἀχιλῆος
homereliv1lig002=>οὐλομένην, ἣ μυρί᾽ Ἀχαιοῖς ἄλγε᾽ ἔθηκε,
homereliv1lig003=>πολλὰς δ᾽ ἰφθίμους ψυχὰς Ἄϊδι προΐαψεν
homereliv1lig004=>ἡρώων, αὐτοὺς δὲ ἑλώρια τεῦχε κύνεσσιν
homereliv1lig005=>οἰωνοῖσί τε πᾶσι, Διὸς δ᾽ ἐτελείετο βουλή,
homereliv1lig006=>ἐξ οὗ δὴ τὰ πρῶτα διαστήτην ἐρίσαντε
homereliv1lig007=>Ἀτρεΐδης τε ἄναξ ἀνδρῶν καὶ δῖος Ἀχιλλεύς.
homereliv1lig008=>τίς τ᾽ ἄρ σφωε θεῶν ἔριδι ξυνέηκε μάχεσθαι;
homereliv1lig009=>Λητοῦς καὶ Διὸς υἱός: ὃ γὰρ βασιλῆϊ χολωθεὶς
homereliv1lig010=>νοῦσον ἀνὰ στρατὸν ὄρσε κακήν, ὀλέκοντο δὲ λαοί,
homereliv1lig011=>οὕνεκα τὸν Χρύσην ἠτίμασεν ἀρητῆρα
homereliv1lig012=>Ἀτρεΐδης: ὃ γὰρ ἦλθε θοὰς ἐπὶ νῆας Ἀχαιῶν
homereliv1lig013=>λυσόμενός τε θύγατρα φέρων |τ᾽| ἀπερείσι᾽ ἄποινα,
homereliv1lig014=>στέμματ᾽ ἔχων ἐν χερσὶν ἑκηβόλου Ἀπόλλωνος
homereliv1lig015=>χρυσέῳ ἀνὰ σκήπτρῳ, καὶ λίσσετο πάντας Ἀχαιούς,
homereliv1lig016=>Ἀτρεΐδα δὲ μάλιστα δύω, κοσμήτορε λαῶν:
homereliv1lig017=>Ἀτρεΐδαι τε καὶ ἄλλοι ἐϋκνήμιδες Ἀχαιοί,
homereliv1lig018=>ὑμῖν μὲν θεοὶ δοῖεν@1 Ὀλύμπια δώματ᾽ ἔχοντες
homereliv1lig019=>ἐκπέρσαι Πριάμοιο πόλιν, εὖ δ᾽ οἴκαδ᾽ ἱκέσθαι:
homereliv1lig020=>παῖδα δ᾽ ἐμοὶ λύσαιτε φίλην, τὰ δ᾽ ἄποινα δέχεσθαι,
homereliv1lig021=>ἁζόμενοι Διὸς υἱὸν ἑκηβόλον Ἀπόλλωνα.
homereliv1lig022=>ἔνθ᾽ ἄλλοι μὲν πάντες ἐπευφήμησαν Ἀχαιοὶ
homereliv1lig023=>αἰδεῖσθαί |θ᾽| ἱερῆα καὶ ἀγλαὰ δέχθαι ἄποινα:
homereliv1lig024=>ἀλλ᾽ οὐκ Ἀτρεΐδῃ Ἀγαμέμνονι ἥνδανε θυμῷ,
homereliv1lig025=>ἀλλὰ κακῶς ἀφίει, κρατερὸν δ᾽ ἐπὶ μῦθον ἔτελλε:
homereliv1lig026=>μή σε γέρον κοίλῃσιν ἐγὼ παρὰ νηυσὶ κιχείω
homereliv1lig027=>ἢ νῦν δηθύνοντ᾽ ἢ ὕστερον αὖτις ἰόντα,
homereliv1lig028=>μή νύ τοι οὐ χραίσμῃ σκῆπτρον καὶ στέμμα θεοῖο:
homereliv1lig029=>τὴν δ᾽ ἐγὼ οὐ λύσω: πρίν μιν καὶ γῆρας ἔπεισιν
homereliv1lig030=>ἡμετέρῳ ἐνὶ οἴκῳ ἐν Ἄργεϊ τηλόθι πάτρης
homereliv1lig031=>ἱστὸν ἐποιχομένην καὶ ἐμὸν λέχος ἀντιόωσαν:
homereliv1lig032=>ἀλλ᾽ ἴθι μή |μ᾽| ἐρέθιζε σαώτερος ὥς κε νέηαι.

toto=>εὖ