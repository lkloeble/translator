hesiodtheogony001=>μουσάων Ἑλικωνιάδων ἀρχώμεθ᾽ ἀείδειν,
hesiodtheogony002=>αἵθ᾽ Ἑλικῶνος ἔχουσιν ὄρος μέγα τε ζάθεόν τε
hesiodtheogony003=>καί τε περὶ κρήνην ἰοειδέα πόσσ᾽ ἁπαλοῖσιν
hesiodtheogony004=>ὀρχεῦνται καὶ βωμὸν ἐρισθενέος Κρονίωνος.
hesiodtheogony005=>καί τε λοεσσάμεναι τέρενα χρόα Περμησσοῖο
hesiodtheogony006=>ἢ Ἵππου κρήνης ἢ Ὀλμειοῦ ζαθέοιο
hesiodtheogony007=>ἀκροτάτῳ Ἑλικῶνι χοροὺς ἐνεποιήσαντο
hesiodtheogony008=>καλούς, ἱμερόεντας: ἐπερρώσαντο δὲ ποσσίν.
hesiodtheogony009=>ἔνθεν ἀπορνύμεναι, κεκαλυμμέναι ἠέρι πολλῇ,
hesiodtheogony010=>ἐννύχιαι στεῖχον περικαλλέα ὄσσαν ἱεῖσαι,
hesiodtheogony011=>ὑμνεῦσαι Δία τ᾽ αἰγίοχον καὶ πότνιαν Ἥρην
hesiodtheogony012=>Ἀργεΐην, χρυσέοισι πεδίλοις ἐμβεβαυῖαν,
hesiodtheogony013=>κούρην τ᾽ αἰγιόχοιο Διὸς γλαυκῶπιν Ἀθήνην
hesiodtheogony014=>Φοῖβόν τ᾽ Ἀπόλλωνα καὶ Ἄρτεμιν ἰοχέαιραν
hesiodtheogony015=>ἠδὲ Ποσειδάωνα γεήοχον, ἐννοσίγαιον,
hesiodtheogony016=>καὶ Θέμιν αἰδοίην ἑλικοβλέφαρόν τ᾽ Ἀφροδίτην
hesiodtheogony017=>Ἥβην τε χρυσοστέφανον καλήν τε Διώνην
hesiodtheogony018=>Λητώ τ᾽ Ἰαπετόν τε ἰδὲ Κρόνον ἀγκυλομήτην
hesiodtheogony019=>Ἠῶ τ᾽ Ἠέλιόν τε μέγαν λαμπράν τε Σελήνην
hesiodtheogony020=>Γαῖάν τ᾽ Ὠκεανόν τε μέγαν καὶ Νύκτα μέλαιναν
hesiodtheogony021=>ἄλλων τ᾽ ἀθανάτων ἱερὸν γένος αἰὲν ἐόντων.
hesiodtheogony022=>αἵ νύ ποθ᾽ Ἡσίοδον καλὴν ἐδίδαξαν ἀοιδήν,
hesiodtheogony023=>ἄρνας ποιμαίνονθ᾽ Ἑλικῶνος ὕπο ζαθέοιο.
hesiodtheogony024=>τόνδε δέ με πρώτιστα θεαὶ πρὸς μῦθον ἔειπον,
hesiodtheogony025=>Μοῦσαι Ὀλυμπιάδες, κοῦραι Διὸς αἰγιόχοιο:
hesiodtheogony026=>ποιμένες ἄγραυλοι, κάκ᾽ ἐλέγχεα, γαστέρες οἶον,
hesiodtheogony027=>ἴδμεν ψεύδεα πολλὰ λέγειν ἐτύμοισιν ὁμοῖα,
hesiodtheogony028=>ἴδμεν δ᾽, εὖτ᾽ ἐθέλωμεν, ἀληθέα γηρύσασθαι.
hesiodtheogony029=>ὣς ἔφασαν κοῦραι μεγάλου Διὸς ἀρτιέπειαι:
hesiodtheogony030=>καί μοι σκῆπτρον ἔδον δάφνης ἐριθηλέος ὄζον
hesiodtheogony031=>δρέψασαι, θηητόν: ἐνέπνευσαν δέ μοι αὐδὴν
hesiodtheogony032=>θέσπιν, ἵνα κλείοιμι@1 τά τ᾽ ἐσσόμενα πρό τ᾽ ἐόντα.
hesiodtheogony033=>καί μ᾽ ἐκέλονθ᾽ ὑμνεῖν μακάρων γένος αἰὲν ἐόντων,
hesiodtheogony034=>σφᾶς δ᾽ αὐτὰς πρῶτόν τε καὶ ὕστατον αἰὲν ἀείδειν.
hesiodtheogony035=>ἀλλὰ τί ἦ μοι ταῦτα περὶ δρῦν ἢ περὶ πέτρην;

foobar=>περὶ δρῦν περὶ κρήνην